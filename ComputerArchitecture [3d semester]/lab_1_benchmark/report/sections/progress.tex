\section{Хід виконання}

Для виконання лабораторної роботи була обрана мова C++. 

Для зручності тестування на початку роботи бенчмарку виводиться вендор-виробник CPU (реалізовано через інструкцію Асемблера \textbf{cpuid}), кількість ітерацій для тестування і розрядність, у якій скомпільовано програму (32 або 64 біти, хоча виконувалось все одно на 64-бітній системі).

Крім того, для легкості сприйняття інформації введена розмальовка тексту (щоправда несумісна з командним рядком Windows). Візуально результати виводяться у вигляді таблички.

Кожна пара (тип, операція), що були протестовані, мають власну функцію (ці функції покладені в вектор для зручності реалізації тестування). Безпосередньо тестування відбувається заміром різниці між точкою часу початку виконання функції і точкою одразу після закінчення тестування. 

Можливі накладні затрати (операції присвоєння, витрати на виконання циклу і т.д.) враховуються за допомогою виміру часу виконання циклу з одним лиш присвоєнням, після чого цей час віднімається від часу виконання кожної з комбінацій (тип, операція).

Компіляція виконувалась в g++ з прапором оптимізації -О1 (для уникнення зайвих оптимізацій) у двох режимах - 32-бітному і 64-бітному (відповідно прапорці -m32 та -m64). 
 
